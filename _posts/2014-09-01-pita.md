---
id: 10
title: Griekse Pita/Flatbread
date: 2014-09-01T21:50:00+01:00
author: Rik
layout: post
permalink: /2014/09/01/griekse-pitaflatbread/
---
<br><br>

Na de vegetarische Gyros van Vleesch Noch Visch geproefd te hebben vroeg ik me af hoe het zat met de Pita waar alles op geserveerd werd. Vandaag was ik een dag vrij had genoeg tijd om het eens te proberen.

Uiteindelijk een recept gevonden op: http://www.melskitchencafe.com/homemade-flatbread-greek-pocketless-pitas-with-a-simple-tutorial/

Hier de foto serie van het maken:

Alle ingrediënten in de mengkom.

<img src="/images/pita01.jpg" width="400">

In het originele recept staat alles bij elkaar behalve de bloem, hiervan langzaam toevoegen terwijl het deeg gemengd wordt. Ik heb alles bij elkaar gedaan en toen met de deeghaak zo’n 5 minuten gemengd tot het deeg mooi losliet van de zijkant.

<img src="/images/pita02.jpg" width="400">

Het deeg weg gezet om te rijzen toen de salade en tzatziki-achtige saus gaan maken.

<img src="/images/pita03.jpg" width="400">

De salade is een combi van dingen die ik nog had liggen. Ga een keer in de zoveel tijd naar de oosterse markt in Beverwijk daar koop ik dan groot in. Een doos tomaten bijvoorbeeld. Of die kleine komkommers die zoveel meer naar komkommer smaken dan die waterbommen uit de supermarkt.

<img src="/images/pita04.jpg" width="400">

Vervolgens kip in dunne plakken gesneden voor een recept dat ik een tijdje geleden heb verzonnen. Komt er op neer dat je dun gesneden kip bestrooid met veel cajun kruiden van de oosterse markt. (bij dat ene vrouwtje op die hoek, kan het je niet uitleggen.) In een droge pan heel heet bakken en op het laatste moment een teen knoflook en een Spaanse peper toevoegen. De dun gesneden kip is snel gaar en als je dus opschiet niet droog.

<img src="/images/pita05.jpg" width="400">

Verder met het brood, het deeg is netjes in verdeeld in 9 bolletjes en, na rusten, uitgerold klaar om te bakken. De broodjes waren ongeveer drie millimeter dik voor het bakken, tijdens het bakken rijst het geheel.

<img src="/images/pita06.jpg" width="400">

Zorg dat je pan goed heet is, verbaasde me hoe heet de pan moest zijn, anders was het resultaat iets droog. De pita’s bolde op als een ballon, beetje onhandig om de andere kant dan te garen maar ik had het idee dat lek prikken zou zorgen voor hele droge pita’s.

Alle broden die klaar waren netjes opgestapeld in een warme oven tot alle broodjes gebakken waren. Twee pannen zou een stuk sneller gaan, dat ga ik de volgende keer dan ook doen.

<img src="/images/pita07.jpg" width="400">

Nu klaar om te bouwen, dit gaat lekker snel is zeker goed te doen met een feestje oid.

1. Leg je pita op een stuk alu folie, PROTIP: minder folie dan dit.

<img src="/images/pita08.jpg" width="400">

2. Voeg je vulling toe, kan van alles zijn.

<img src="/images/pita09.jpg" width="400">

3. Voeg je sla toe, traag met t snijwerk? Scoor een mandoline maar pas op je vingers!

<img src="/images/pita10.jpg" width="400">

4. Saus en sriracha, ongeacht wat je aan het eten bent sriracha!

<img src="/images/pita11.jpg" width="400">

5. vouw het geheel dicht en klaar!

<img src="/images/pita12.jpg" width="400">

 

Update: Gisteren de broodjes die over waren ingevroren, deze heb ik vandaag opnieuw opgebakken. Conclusie: Niet zo lekker als vers uit de pan, maar zeker niet veel. De buitenkant was krokanter de binnenkant iets droger.